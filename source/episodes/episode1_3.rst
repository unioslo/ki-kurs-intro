
Hva er store språkmodeller (LLM)?
==================================

Store språkmodeller (Large Language Models - LLM) er en type generativ KI som er spesialisert på tekst. 
LLM-er som GPT, Claude og Gemini har lært av enorme mengder tekst fra internett, bøker, artikler og andre kilder.

Det er viktig å forstå forskjellen mellom en LLM og en tjeneste bygget rundt LLMen. 
GPT er en LLM, men ChatGPT er en tjeneste som har en rekke andre funksjonaliteter på toppen av LLMen. 
Et eksempel er muligheten til å søke etter oppdatert informasjon på internett.

La oss konsentrere oss om hva en ren LLM er nå i første omgang.

.. canvas-tabs::

   .. canvas-tab:: Hva er LLM-er gode til?

      Store språkmodeller er gode til:

      * **Skrive og redigere tekst** - artikler, rapporter, e-poster
      * **Oppsummere** - lange dokumenter, møtereferater, artikler
      * **Oversette** - mellom ulike språk
      * **Strukturere informasjon** - lage tabeller, punktlister, organisere data
      * **Idémyldring** - hjelpe med kreative prosesser
      * **Forklare komplekse konsepter** - tilpasset den måten du ber den om, f.eks. til et barn, eller til en doktorgradsstudent i emnet

   .. canvas-tab:: Hva LLM-er IKKE er

      Det er viktig å forstå at LLM-er:

      * **IKKE er søkemotorer** - de søker ikke på internett (med mindre spesifikt utvidet med den funksjonen)
      * **IKKE har en database med fakta** - de genererer tekst basert på mønstre de har lært
      * **IKKE vet hva som er sant eller usant** - de kan produsere feil informasjon med stor overbevisning
      * **IKKE har bevissthet eller forståelse** - de er statistiske modeller, ikke tenkende vesener (mer om dette senere)
      * **IKKE kan huske tidligere samtaler** (med mindre det er bygd inn som en funksjon)


