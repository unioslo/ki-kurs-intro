
Hva er generativ KI?
====================

Det finnes forskjellige måter å dele inn kunstig intelligens i ulike typer. Et vanlig skille går mellom *generativ*, *diskriminativ* og *prediktiv* kunstig intelligens. Alle tre er ulike former for *maskinlæring*, som betyr at algoritmene trenes opp ved å lære fra data. Forskjellen er hva slags type oppgave de er laget for. Klikk på fanene under for å se noen forskjeller mellom de tre typene.

.. canvas-tabs::
	.. canvas-tab:: Generativ KI

	Generativ kunstig intelligens er programmer som lager (genererer) nytt innhold.
	Det er ofte tekst eller bilder vi bruker generativ KI til å lage.
	Men generativ KI kan også lage andre typer data, for eksempel tabeller.
	Generativ KI trenes opp på store mengder data av den typen den skal generere.

	I dette kurset skal vi for det meste ta for oss generativ KI.
	ChatGPT, Copilot og NotebookLM er eksempler på generativ kunstig intelligens som kan lage både tekst og bilder.

	.. canvas-tab:: Diskriminativ KI

	Diskriminativ kunstig intelligens er programmer som kan skille mellom ulike typer innhold.
	Det kan for eksempel være et program som kan se om et bilde er av en hund, en katt eller et annet dyr.
	Eller oppgaven kan være å klassifisere tekster etter tema, slik som spamfiltre.
	Selvkjørende biler trenger diskriminativ KI blant annet for å oppdage ting og mennesker rundt seg.

	.. canvas-tab:: Prediktiv KI

	Prediktiv kunstig intelligens prøver å forutsi utfallet av en hendelse.
	Værmelding er et velkjent eksempel på at det kan være nyttig å forutsi hva som kommer til å skje.
	Prediktiv kunstig intelligens leter etter mønstre i data som kan si noe om sannsynligheten for hendelser.


Vi kan skille mellom *tradisjonell* KI og *moderne/generativ* KI, der moderne/generativ KI benytter det vi kaller *maskinlæring*. 
Maskinlæring benytter data (jo mer, jo bedre) for å finne mønstre og sammenhenger, og kan *lære* hvordan en oppgave best kan løses. 

Med andre ord: et menneske må ikke gi detaljerte instruksjoner på hvordan en oppgave skal løses som vanlige dataprogrammer eller tradisjonell KI krever.
Sammen med den såkalte transformer teknologien, en avansert type *dype nevrale nettverk* (mer om dette siden), så har vi fått den moderne kunstige intelligensen vi ser idag.

.. canvas-tabs::

   .. canvas-tab:: Tradisjonelle algoritmer

      Mange dataprogrammer vi bruker daglig er ikke KI, selv om de kan virke smarte. De følger enkle, forhåndsbestemte steg (algoritmer) uten å lære eller tilpasse seg.

      **Eksempler:**

      * Kalkulator - følger matematiske regler
      * Tekstbehandling (Word) - formaterer tekst etter faste regler
      * Excel-formler - utfører beregninger basert på formler du skriver
      * Sortering av lister (alfabetisk, numerisk)

      Disse programmene gjør nøyaktig det de er programmert til å gjøre, hver gang. De lærer ikke av erfaring og kan ikke tilpasse seg nye situasjoner på egen hånd.

   .. canvas-tab:: Tradisjonell KI

      Tradisjonell KI følger regler og instruksjoner som mennesker har programmert inn. 
      Typiske eksempler er ekspert-systemer der KI-en skal løse en spesifikk oppgave.

      **Eksempler på systemer der tradisjonell KI har vært viktig:**

      * Spam-filtre i e-post
      * Anbefalingssystemer (f.eks. Netflix, Spotify)
      * Søkemotorer
      * GPS og ruteplanlegging

      Dette er systemer som er gode på en helt spesifikk oppgave, men som ikke kan generere nye måter å løse oppgaven på, eller benyttes på andre områder enn tiltenkt.

      OBS! Dette er eksempler hvor tradisjonell KI har vært mye brukt. Nå til dags suppleres de ofte med eller har blitt erstattet av moderne KI.
   .. canvas-tab:: Moderne KI / maskinlæring / generativ KI

      Moderne KI benytter maskinlæring til å lære av store mengder data og kan tilpasse seg nye situasjoner. 
      I stedet for å følge faste regler, finner den mønstre og sammenhenger som gjør den i stand til å løse oppgaver på nye måter.

      *Generativ KI* er et underfelt av moderne KI. 
      Mens vanlig maskinlæring hovedsakelig gjenkjenner mønstre og kategoriserer data, kan generativ KI *skape* helt nytt innhold - som tekst, bilder, musikk eller tale.

      **Eksempler:**

      * Bildegjenkjenning og bildegenerering

        * Lage bilder fra tekstbeskrivelser
        * Redigere og forbedre eksisterende bilder

      * Talegjenkjenning (Siri, Alexa) og tale-til-tekst

      * Generativ KI som ChatGPT, Copilot og Gemini

        * Skrive tekst
        * Oppsummere dokumenter
        * Oversette mellom språk

      * Selvkjørende biler
      

Generativ KI er en type KI som kan **skape** nytt innhold, i stedet for bare å analysere eller klassifisere eksisterende informasjon. Den kan generere tekst, bilder, lyd, video og mye mer.
Det er vanligvis generativ KI vi mener når vi idag snakker om kunstig intelligens.


.. uio-question::

   Hva er hovedforskjellen mellom diskriminativ KI og generativ KI?

    .. uio-answer::

	Diskriminativ KI analyserer og klassifiserer eksisterende data (f.eks. spam-filtre),
	mens generativ KI skaper nytt innhold som tekst, bilder eller lyd basert på det den har lært.
