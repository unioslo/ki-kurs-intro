Episode 1: Hva er KI og generativ KI?
=====================================

I denne episoden blir du introdusert til grunnleggende konsepter og informasjon om kunstig intelligens (KI) og ikke minst om såkalt *generativ KI*.

Læringsmål
~~~~~~~~~~

Etter denne episoden vil du kunne:

* Forstå forskjellen mellom ulike typer KI
* Forklare hva KI og generativ KI er
* Forstå grunnleggende om hvordan språkmodeller fungerer
* Gjenkjenne eksempler på generativ KI i dagliglivet

.. uio-reflect:: Hva legger du i KI?

    Hva er KI for deg? Bruk et minutt på å tenke på hva du forstår med KI, og hvordan du bruker KI i din hverdag. 

    .. uio-answer::

        .. rubric:: Privat bruk

        For mange er KI ensbetydende med ChatGPT eller kanskje DALL-E for bildegenerering.
        Et annet eksempel: Når du googler nå til dags kommer opp et KI-sammendrag.

        .. rubric:: Arbeidshverdagen

        I arbeidshverdagen bruker du kanskje gpt.uio.no, NotebookLM, eller Copilot innebygget i eposten din?

        
**Estimert tid:** 10 minutter
